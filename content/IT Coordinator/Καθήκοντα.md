Προσοχή: Τα παρακάτω ισχύουν σύμφωνα με την **έκδοση 7.2** του Εσωτερικού Καταστατικού του BEST Patras.

#### §7.1. Δικαιοδοσία των Non-Boardies
* 7.1.1. Όσοι έχουν την ιδιότητα του συντονιστή ομάδας, συνεργάζονται με τον Vice President for Internal Support, χαράζουν στρατηγική κατεύθυνση για την ομάδα τους υπό την τελική έγκριση των Full Members της Ομάδας και εκπληρώνουν τα εκκρεμή έργα της ομάδας τους. Υποβάλουν αξιολόγηση της στρατηγικής τους στα μέσα και στο τέλος της θητείας τους.
	* Γίνεται παρουσίαση της στρατηγικής στα Full Members και τη ψηφίζουν.
	* Αν δεν την ψηφίσουν (ζήτα το λόγο αν συμβεί) πρέπει να φτιάξεις νέα και να τη παρουσιάσεις πάλι.
	* Στα μέσα της θητείας (συνήθως τέλος Φεβρουαρίου στο winter LGA) παρουσιάζεις τη πρόοδο του Action Plan (ΑΑP) σου στα Full Members μόνο και τη ψηφίζουν.
	* Στο τέλος της θητείας πρέπει να κάνεις πάλι ένα report αλλά αυτή τη φορά δεν τον ψηφίζει κανείς, απλά μένει ως γνώση για τον διάδοχο.
* 7.1.2. Αναλαμβάνουν τη διεκπεραίωση των υποχρεώσεων εφάμιλλων θέσεων διοργανωτικών επιτροπών (Core Teams) που δεν έχουν εκλεγεί.
	* Δηλαδή αν εκλεχτεί IT Responsible για ένα event συγκεκριμένα, συνεργάζεστε μαζί αλλά εσύ είσαι το άτομο που πρέπει να συντονίσεις τη δουλειά του. Αυτό σημαίνει ότι παρακολουθείς τη πρόοδο του, βοηθάς εκεί που πρέπει και συμβάλλεις στο να ολοκληρωθεί η υποχρέωση σωστά.
* 7.1.3. Καθείς υποχρεούται να μεταβιβάσει, γραπτώς και προφορικώς, τη γνώση που αποκόμισε εντός της θητείας του στον διάδοχό του (Knowledge Transfer, KT) εντός του πρώτου μήνα μετά την εκλογή.
	* Γραπτώς:
		* Δεν χρειάζεται να είναι κάτι παραπάνω από *διορθώσεις* σε αυτό το κείμενο ή *προσθήκη* νέου περιοεχομένου.
		* Προσπάθησε να θυμηθείς τα προβλήματα που αντιμετώπισες όταν ξεκίνησε η θητεία σου και εστίασε στο να τα έχεις λυμένα μέχρι να ξεκινήσει η θητεία του διαδόχου.
		* Το γραπτό ΚΤ θα μπορούσε κάλιστα απλά να αποτελεί ένα σύνολο με πολύτιμες συμβουλές, αν βέβαια δεν υπάρχει κάτι άλλο που είναι σημαντικό να σημειωθεί.
		* Μην υποτιμάς το χρόνο που παίρνει να γράψεις το ΚΤ σου (πχ. αυτό που γράφω εγώ μου πήρε #todo)
		* Ποτέ μην ξεκινήσεις το KT σου για μετά τον Ιούλιο! Δεν θα το τελειώσεις ποτέ ... γιατί δεν θα το ξεκινήσεις ποτέ ;) Σου το λέω μετά από "στατιστική μελέτη" στο LBG γιατί ήμουν 2 χρόνια προεδρείο. **ΠΟΤΕ!**
	* Προφορικά:
		* Δεν είναι υποχρέωση να είναι μόνο ένα, μπορεί να σπάσει σε πολλά κομμάτια∙ όσα χρειάζεται για να έχεις διαβιβαστεί η γνώση.
		* Καλό είναι να είναι πιο διαδραστικό για να δει και πράγματα στη πράξη. Αν μπορείς να βάλεις μέσα και κάποια "άσκηση" θα ήταν πολύ βοηθητικό.

#### §7.2. Μέλη των Non-Boardies

* 7.2.1. Τα μέλη των Non-Boardies εκλέγονται σε γενική συνάντηση της Ομάδας (LBG Meeting), εκτός από την περίπτωση εκλογής μέλους τους σε αντικατάσταση κάποιου που παραιτήθηκε ή έχασε το αξίωμά του με οποιονδήποτε άλλο τρόπο, από τα Full Members, σύμφωνα με τη διαδικασία §6.3.14. Η θητεία των Non-Boardies είναι ετήσια και διαρκεί από 1 Οκτωβρίου έως 30 Σεπτεμβρίου. Τα μέλη της Επιτροπής μπορούν να επανεκλέγονται ελεύθερα.
	* Η θητεία σου ξεκινάει Οκτώβριο και τελειώνει τέλος Σεπτεμβρίου (δηλαδή μετατοπισμένη ένα μήνα μετά του Προεδρείου).
	* Μπορείς να τρέξεις και να εκλεχθείς για μία θέση όσες θητείες θες.
* 7.2.2. Οι Non-Boardies αποτελούνται από μηδέν (0) έως επτά (7) μέλη, αναλόγως με τη κρίση και τις ανάγκες του εκάστοτε Προεδρείου, και διακρίνονται σε συντονιστές ομάδων (coordinators) και μη. Συντονιστές ομάδων είναι εκείνα τα μέλη που είναι αρμόδια για την καθημερινή διαχείριση λειτουργικών μονάδων της Ομάδας (Working Teams), ενώ τα υπόλοιπα μέλη λειτουργούν με γνώμονα την ενίσχυση και για την εποπτεία των τομέων που τους έχουν ανατεθεί σύμφωνα με το Εσωτερικό Καταστατικό.
	* Ανήκεις στη κατηγορία των Συντονιστών γιατί έχεις ομάδα.
* 7.2.3. Δικαίωμα εκλογής στις θέσεις των Non-Boardies δύνανται να έχουν μόνο τα Baby, Full και Alumni Members ενώ αποκλειστικά για τη θέση του International Officer (§7.9), δικαίωμα εκλογής έχουν μόνο τα Full Members.
	* Μπορείς να εκλεχθείς IT Coordinator μόνο αν είσαι Baby Member ή Full Member.
* 7.2.4. Οι συντονιστές των ομάδων στην αρχή της θητείας τους δημιουργούν τη στρατηγική τους σε συνεργασία με τον Vice President for Internal Support.
	* Η στρατηγική είναι ουσιαστικά ένα σύνολο από "actions" τα οποία θα βάλεις στόχο εσύ και η ομάδα σου να υλοποιήσεις μέχρι το τέλος της θητείας σου. Προσπάθησε να βάλεις στόχους που υπάγονται στον χαρακτηρισμό των SMART goals, ή συγκεκριμένα:
		* **S**pecific: Προσδιόρισε ακριβώς τί είναι αυτό που θες να πετύχεις.
		* **M**easurable: Βάλε απτούς στόχους, που μετρούνται άρα μπορείς αμερόληπτα να αξιολογήσεις άμα ολοκληρώθηκαν ή όχι.
		* **Α**chievable: Δεν γίνονται τα πάντα σε μία θητεία. Πρέπει να λάβεις υπόψιν εξωτερικούς παράγοντες που εμποδίζουν την τεράστια πρόοδο.
		* **R**elevant: Πολλοί έχουν πέσει στη παγίδα να παρεκτρέπονται από το πεδίο εφαρμογής τους αλλά δεν πρέπει. Φρόντισε αυτό που θες να πετύχεις να βελτιώνει κάτι που είναι στη δικαιοδοσία του IT.
		* **Τ**imely: Έχουν αρχή και τέλος και ολοκληρώνονται μέσα στη θητεία σου.
	* Η δομή της στρατηγικής καθορίζεται σε συνοδεία με τον IS. Επικοινώνησε άμεσα μαζί του για να μάθεις τι πρέπει να κάνεις. Συνήθως όμως, κοινοποιείται ένα SWOT Analysis #todo  για να το συμπληρώσουν τα μέλη της IT Team στο Forum το νωρίτερά δυνατό, και με βάση αυτά που έχουν γράψει τα μέλη, τη δική σου γνώμη και τη γνώμη του IS, δημιουργείτε τη στρατηγική.
* 7.2.5. Οι συντονιστές των ομάδων παρευρίσκονται σε συναντήσεις που συγκαλεί ο Vice President for Internal Support με την παρουσία του υπόλοιπου Προεδρείου (Boardies & Coordinators Meeting).
	* Πιο συχνά είναι τα meetings με τον IS.
* 7.2.6. Σε περίπτωση μη έγκρισης της στρατηγικής συντονιστή ομάδας στα μέσα της θητείας του έπειτα από απόρριψη της για δεύτερη φορά, η παραίτησή του τίθεται στην ευχέρεια των Full Members.

#### §7.5. Δικαιοδοσία του Information Technology Coordinator

* 7.5.1. Ο Information Technology Coordinator είναι αρμόδιος για τη συντήρηση και την εποπτεία των διαδικτυακών πλατφόρμων της Ομάδας αλλά και υπεύθυνος για τη δημιουργία των ιστοσελίδων των Εκδηλώσεων μαζί με τον αντίστοιχο Main Organizer.
	* Δημιουργία Ιστοσελίδων:
		* Δεν χρειάζεται να είσαι εσύ το άτομο που τις φτιάχνει αλλά **πρέπει** να φροντίζεις το άτομο που πήρε το task να το ολοκληρώσει τυρώντας τους κανόνες που πρέπει και τα χρονικά πλαίσια.
		* Βάση Vivaldi Handbook πρέπει η ιστοσελίδα για το BEST Course να είναι δηλωμένη στο announcement (περίπου 6 μήνες πριν το Course συνήθως). Είναι υποχρέωση μας να δηλώσουμε και να έχουμε έτοιμη ή σχεδόν έτοιμη ιστοσελίδα μέχρι τότε αλλιώς παραβιάζουμε το Vivaldi Handbook κι υπάρχουν **πολύ σοβαρές κυρώσεις για το LBG**. 
		* Βάση Εξωτερικού Καταστατικού του BEST (όταν λέω σκέτο BEST σημαίνει BEST International, όχι LBG), είμαι υποχρεωμένοι να έχουμε ιστοσελίδα στο LBG η οποία να   να έχει επιλογή για μεταγλώττιση στα Αγγλικά και να έχει σύνδεσμο που να οδηγεί στο https://best.eu.org.
		* Η συνεργασία σου με τον εκάστοτε Main Organizer δεν είναι πολύ στενή απλά θέλει ένα meeting που να μιλήσετε για το τί θέλει να υπάρχει και πρέπει να τον ενημερώνεις σχετικά με τη πρόοδο δημιουργίας της ιστοσελίδας. Τίποτα παραπάνω.
	* Συντήρηση και εποπτεία:
		* Οι διαδικτυακές μας πλατφόρμας υπό εποπτεία IT είναι: **Forum, Website & Discord** (όχι και τόσο σημαντικό).
* 7.5.2. Αλληλεπιδρά με τους FR και PR Coordinator για την προώθηση των χορηγών μέσω της επίσημης ιστοσελίδας της Ομάδας.
	* FR:
		* Πρέπει να σου στείλει τα λογότυπα των εταιρειών που θέλει να είναι στο site του κάθε event ή στο main site.
		* Πρέπει να του στείλεις ένα screenshot από το τελικό αποτέλεσμα (εφόσον τα βάλεις στο local dev site) για το στείλει στην εταιρεία και να επιβεβαιώσει ότι μας επιτρέπει να χρησιμοποιήσουμε το λόγοτυπό τους με τον τρόπο που είναι στη φωτογραφία.
		* Εφόσον πάρετε το τελικό okay, μπορεί να εφαρμοστεί η αλλαγή στο τελικό site.
	* PR:
		* Η PR team είναι υπεύθυνη για τις φωτογραφίες που θα έχει η ιστοσελίδα και για τα κείμενα. Αυτό σημαίνει ότι αν έχεις να κάνει μία ιστοσελίδα, κάνεις τα πάντα με placeholder κείμενο και ψεύτικες φωτογραφίες και ζητάς από τη PR Team να σου πει τι θέλει να βάλεις.
* 7.5.3. Εκπροσωπεί την IT Team (§11.6), συγκαλεί τις συναντήσεις της και ελέγχει την ανάπτυξη και την εφαρμογή του έργου της.
	* Ακούγεται απλό αλλά είναι το πιο δύσκολο πράγμα που θα κληθείς να κάνεις.
	* Ζήτα από τον Vice President for Human Resources (HR) να κανονίσει training με trainer για (με σειρά προετεραιότητας):
		1. Delegation, Facilitation
		2. Motivation, Time Management, Project Management, Feedback
		 * Το συντομότερο που παρακολουθήσεις αυτά τα training το καλύτερα για εσένα και το έργο σου.
		 * Στο παρελθόν έχει τύχει σε ακραία περίπτωση που υπήρξαν προσωπικές δυσκολίες σε Non Boardie θέση να ανταπεξέλθει στη θέση του να παραιτηθεί και ένας από τους λόγους που συνέβη ήταν γιατί δεν είχε παρακολουθήσει κανένα training.
* 7.5.4. Επικαιροποιεί το περιεχόμενο των διαδικτυακών πληροφοριακών συστημάτων της Ομάδας και αναβαθμίζει τυχούσες παρωχημένες επεκτάσεις τους.
	* Πχ. ανανεώνεις ρόλους στο Discord του BEST Patras
* 7.5.5. Επιβλέπει τις συνδρομές του τομέα (domain), πιστοποιητικού SSL και του διακομιστή (server) της Ομάδας και ενημερώνει έγκαιρα τον Ταμία και τον Πρόεδρο για να διεκπεραιωθεί η ανανέωση.
	* Συνεννοήσου από νωρίς με Ταμία γι' αυτά. Τα SSL και Domain θέλουν ανανέωση κάθε χρόνο γύρω στον Νοέμβριο ενώ ο server κάθε 2 χρόνια (τα έτη που είναι μονός αριθμός) τον Φεβρουάριο.
* 7.5.6. Συνεισφέρει στην τήρηση των κανονισμών του Φόρουμ.
	* Πρακτικά αυτό συνεπάγεται ότι πρέπει να φροντίζεις το Φόρουμ να είναι μία ασφαλή πλατφόρμα χωρίς χρήστες που ασκούν λεκτική βία, παρενοχλούν κτλ.
* 7.5.7. Υπάγεται στον Vice President for Internal Support (§6.7).
	* Αυτό σημαίνει ότι είσαι υπόλογος σε αυτόν.
	* Αν δεν έχει εκλεχθεί IS τότε συνήθως κάθε μέλος του προεδρείου αναλαμβάνει και από έναν Coordinator. Αυτό εξαρτάται από το κάθε προεδρείο οπότε ρώτησε το πως θα διαχειριστεί τη κατάσταση για να ξέρεις.
* 7.5.8. Συντάσσει μηνιαία αναφορά δραστηριότητας (Monthly Report).
	* Κάθε αρχές του μήνα, ο πρόεδρος συλλέγει τα Monthly Reports και τα κοινοποιεί στα Full Members. Φρόντισε να έχεις έτοιμο το πολύ μέχρι τις 3 του μήνα για να μη καθυστερήσεις τη διαδικασία.
	* Ο πιο εύκολος τρόπος για να μην το έχεις σαν υποχρέωση κάθε 1η του μήνα να δημιουργείς νέο έγγραφο και οποτεδήποτε κάνεις κάτι, αμέσως να το σημειώνεις. Με αυτό τον τρόπο το έχεις έτοιμο κατευθείαν στο τέλος του μήνα.
		* Καλά είναι να μη καθυστερείς πάνω από 2 μέρες από τη στιγμή που κάνεις κάτι που πρέπει να μπει στο monthly report μέχρι να το γράψεις γιατί υπάρχει κίνδυνος να το ξεχάσεις και επίσης τζάμπα κουράζεις τη μνήμη σου από τη στιγμή που είναι τόσο εύκολο και γρήγορο για να το κάνεις.
		* Στο παρελθόν όσοι άφησαν τον monthly report στο τέλος του μήνα του φαινόταν πολύ χρονοβόρο και ζόρικο task με αποτέλεσμα να είναι αρνητικοί σε αυτό και να λούζουν. Μην είσαι από αυτούς please. Δεν παίρνει χρόνο, συνέπεια θέλει.
	* Υπεύθυνος για το περιεχόμενο του Monthly Report είναι ο Γραμματέας αλλά μιας και έκανα αυτή τη θέση πέρυσι, μπορώ να πω ποιο είναι το κατάλληλο που καλείσαι να σημειώνεις:
		* Οτιδήποτε θεωρείς ότι πρέπει γνωρίζει το προεδρείο ή τα Full Members.
		* Οτιδήποτε πιστεύεις ότι αποτελεί χρήσιμη πληροφορία να γνωρίζει ο διάδοχος σου γιατί οι διάδοχοι συνηθίζουν να διαβάζουν τα monthly reports των προκάτωχων από περιέργεια αλλά και πληροφορίες. Συνήθως τα διαβάζουν όταν θέλουν να ενημερωθούν για τις ακριβείς ημερομηνίες που έγινε κάτι ώστε να φτιάξουν σωστά το πρόγραμμά τους.
		* Μην σημειώνεις οτιδήποτε δεν αφορά τη θέση σου. Πχ ότι πήγες στη συνάντηση της FR Team γιατί σου αρέσει το FR είναι άσχετο με τη θέση του IT Coordinator.
	* Καλό είναι να χρησιμοποιείς template για τα monthly reports. Επικοινώνησε με τον Γραμματέα αν θέλει να χρησιμοποιείται κάποιο συγκεκριμένο, διαφορετικά μπορείς να χρησιμοποιήσεις αυτό #todo .

#### §11.6. Δικαιοδοσία της Information Technology Team

* 11.6.1. Η ομάδα Πληροφορικής εποπτεύει, ανανεώνει και αναβαθμίζει το σύνολο των διαδικτυακών πληροφοριακών συστημάτων της Ομάδας. Στόχος της είναι η αξιοποίηση της τεχνολογίας προς όφελος της Ομάδας και η παροχή βοήθειας στα Μέλη όταν είναι αναγκαία. Επικεφαλής της ομάδας ορίζεται ο Information Technology Coordinator (§7.5).
* 11.6.2. Οι συναντήσεις της οργανώνονται από τον Συντονιστή της και ανακοινώνονται μέσω του εσωτερικού συστήματος επικοινωνίας πριν από εύλογο χρονικό διάστημα.
	* Πρέπει να φτιάχνεις την agenda του meeting, να κρατάς σημειώσεις ή να βρεις άτομο να σου κρατά σημειώσεις κατά τη διάρκεια του meeting, να κλείσεις τον χώρο του meeting και να το κάνεις facilitation.
	* Η ανακοίνωση του meeting συνήθως συμβαίνει στο Forum αλλά εννοείται μπορείς να στείλεις μηνύματα σε τυχόν ομαδικές για να υπενθυμίσεις. 
* 11.6.3. Τα μέλη της ομάδας συμβάλουν ενεργά στον σκοπό της, συμμετέχοντας σε συναντήσεις της, αναλαμβάνοντας ευθύνες ή ολοκληρώνοντας πεπερασμένα έργα (tasks). Οφείλουν να διατηρούν ενήμερο τον Συντονιστή της ομάδας για τη πρόοδο των προαναφερθέντων.
	* Έχε κατά νου ότι τα μέλη θα βαριούνται να σε ενημερώνουν για τη πρόοδο των tasks άρα πρέπει να στέλνεις εσύ για να μαθαίνεις.
	* Συχνά είναι ζόρικο κάποιος να πάρει task χωρίς να ξέρει καλά τον τομέα εργασίας. Ένας τρόπος να το επιλύσεις είναι να ανθέτεις το task σε έναν έμπειρο και έναν άπειρο μαζί. Έτσι βοηθάς το integration γιατί γνωρίζει καλύτερα έναν άλλο αλλά κυρίως μικραίνεις το χάσμα δυσκολίας του task στο κεφάλι του άπειρου μέλους, κάνοντάς το πολύ πιο πρόθυμο να συμμετέχει γιατί νιώθει ασφάλεια.
	* Προτείνω να μη χρησιμοποιήσεις τη μέθοδο "δημοπρασίας" στα tasks (δηλαδή αυτό που λες έχω το τάδε task που είναι αυτό κι αυτό, ποιος το θέλει) γιατί είναι πλέον αποδεδειγμένο ότι δεν θα προθυμοποιηθεί κανείς. Προσπάθησε να χρησιμοποιείς ονόματα και να μην περιμένεις απαραίτητα από τους άλλους να κάνουν το πρώτο βήμα.
	* Αν κάποιο άτομο εγκαταλείψει για τον οποιοδήποτε λόγο κάποιο task ή χρονοτριβεί, πρέπει να φροντίσεις να το αναθέσεις σε άλλο άτομο ή να το κάνεις ο ίδιος. Ακούγεται ζόρικο αλλά μπορείς να το περιορίσεις από το να συμβαίνει έχοντας καλή επικοινωνία με τα άτομα που παίρνουν tasks και θεσπίζοντας/επιδεικνύοντας τη σημασία τους από νωρίς.

___

> Δεν χρειάζεται να ξέρεις όλο το καταστατικό απ' έξω αλλά όσο καλύτερα το μαθαίνεις τόσο καλύτερα νιώθεις με το να παίρνεις αποφάσεις από μόνος, άρα αυτοπεποίθηση αλλά γνωρίζοντας και το τί κάνουν οι υπόλοιποι σε βοηθά να κατανοήσεις τον τρόπο που λειτουργεί το LBG.
